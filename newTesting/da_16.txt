Støtteordninger for landmænd (afstemning) 
Før afstemningen
Udvalget om Landbrug og Udvikling af Landdistrikter foreslår, at Parlamentet forkaster direktivforslaget.
Da forslaget er blevet forkastet, giver jeg ordet til kommissæren.
Hr. formand! Kommissionen beklager resultatet af afstemningen, men vi har omhyggeligt noteret den holdning, som flertallet af medlemmerne har givet udtryk for.
I overensstemmelse med rammeaftalen mellem Parlamentet og Kommissionen vil spørgsmålet blive taget op i kommissærkollegiet, så Kommissionens holdning kan blive overvejet omhyggeligt i lyset af disse omstændigheder. Kommissionen vil i rette tid og på rette måde informere Parlamentet om resultatet af disse overvejelser.
Udmærket, hr. kommissær. Betænkningen vil blive henvist til det berørte udvalg, idet man afventer forslag fra Kommissionen.
