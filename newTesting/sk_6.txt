Vyhlásenie predsedníctva
Konferencia predsedov ma požiadala, aby som pred hlasovaním urobil vyhlásenie o situácii rukojemníkov v Kolumbii. Dúfam, že tým do nášho rokovania opätovne vnesiem pokoj a poriadok.
februára uplynulo presne šesť rokov od únosu Íngrid Betancourtovej. Pozornosť medzinárodného spoločenstva a Európskeho parlamentu sa znova upiera na ľudské nešťastie, ktoré už niekoľko rokov zažívajú mnohí zo 700 rukojemníkov, ktorí boli v Kolumbii unesení organizáciou FARC a teraz trpia v neľudských podmienkach. Teraz máme ďalšiu príležitosť na to, aby sme z humanitárnych dôvodov žiadali o ich okamžité prepustenie.
Keďže zdravotný stav mnohých obetí únosu, vrátane samotnej pani Betancourtovej, je mimoriadne znepokojivý, žiadame o ich okamžité prepustenie z humanitárnych dôvodov a o vyslanie medzinárodnej zdravotníckej skupiny, ktorá by obetiam poskytla urýchlenú zdravotnú pomoc. Vítame úsilie pána prezidenta Uribeho, ktorý sa snaží o vedenie dialógu zameraného na humanitárne urovnanie. Týmto vyjadrujeme našu solidaritu s obeťami, s rukojemníkmi a ich rodinami.

