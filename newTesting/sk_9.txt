Pred začiatkom hlasovania:
Vážený pán predsedajúci, chcela by som vám pripomenúť, že naša skupina sa rozhodla nezúčastniť sa na hlasovaní z dôvodov, ktoré som už uviedla.
Preto žiadne zdržanie sa, ale ani účasť na hlasovaní.
Vážený pán predsedajúci, podľa môjho názoru bolo v minulej rozprave primnohým poslancom dovolené hovoriť dlhšie, ako je vyhradený rečnícky čas, v niektorých prípadoch aj dvojnásobne. Mohli by ste, prosím, každému pripomenúť, že ak to bude potrebné, je možné vypnúť mikrofón? Mohlo by to byť pre nás potrebné, aby sme nestratili rečnícky čas, ktorý nám bol pridelený.
Áno, niektorí z vás dostali slovo dvakrát, ale nie k jednej veci. Čo sa týka odpojení, doprial som všetkým a dnes som nevypol mikrofón nikomu, no nabudúce to už urobím.
Vážený pán predsedajúci, chcel by som zdôrazniť, že naša skupina tu v skutočnosti je, ale z rovnakého dôvodu ako Skupina Progresívnej aliancie socialistov a demokratov v Európskom parlamente sme sa rozhodli nezúčastniť sa na hlasovaní a prejaviť tak svoj nesúhlas so skutočnosťou, že sa táto rozprava uskutočnila, rovnako ako hlasovania.
Vážený pán predsedajúci, máme spoločnú reč. Z dôvodu, ktorý sme vysvetlili vo svojom vystúpení, sa nezúčastníme na tejto rozprave... na tomto hlasovaní. Zúčastnili sme sa na rozprave, ale nebudeme hlasovať, keďže ide o falošnú mimoriadnu situáciu, ako sme už vysvetlili.
Vážené dámy, vážení páni, musím vás upozorniť na malú technickú chybu v bode 6. Slová trestný a disciplinárny budú z tohto bodu odstránené.
